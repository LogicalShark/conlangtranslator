tenpo lili

tenpo lili la ali li jo e moku

tenpo lili la pakala sijelo li weka

tenpo lili la moli li weka kin

tenpo lili la jan li wile ala pali tawa lon, li ken pali taso tawa pona pilin

tenpo lili la moku li kama ala tan ike pilin pi soweli ante

tenpo lili la jan ken olin e mije e meli lon ma ali

tenpo lili la jan li toki e ijo la ala li pakala e ona

tenpo lili la kulupu pi kule ante li unpa li wan la toki ike kule li weka

tenpo lili la sona ali li mute la nasin sewi li lili

tenpo lili la jan ali li jo e mani li ken pilin e ante mani li ken lon

ken la toki mi ni li toki pi musi ike.

ken la mi toki lon e ni.

nasin sewi Kolisu li nasin sewi pi jan mute lon ma ali. jan Jesuwa pi ma Nasawe li lawa ona. jan pi nasin sewi li toki e ni:
jan Jesuwa pi ma tomo Nasawe li lawa mi li jan sewi.
jan sewi Jawe li mama sewi pi jan Jesuwa.
jan meli Malija li mama meli pi jan Jesuwa.
tenpo pini mute la jan Jesuwa li lon ma Juta. ona li pana sona pi nasin sewi sin. jan Juta mute lili li kute tawa ona. jan Jute ni li kama tawa nasin sewi sin. jan Jesuwa li ike tawa jan lawa pi nasin sewi Juta tan ni. ona mute li pali e ni: jan pi ma Loma li moli e jan Jesuwa. taso jan Jesuwa li moli e utala. ona li kama tawa jan muto pi nasin sewi sin. jan Jesuwa li toki e ni: tenpo kama la mi kama tawa ma kin. jan Jesuwa li toki pini li kama tawa mama sewi ona.
tenpo ni la, nasin sewi Kolisu li nasin sewi mute. kulupu mute li toki e ijo ante.