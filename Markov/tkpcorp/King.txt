jan lawa

mi pona ala e sina

o pana e mani tawa mi!

mi jo e kiwen pona mute

o pana e mani tawa mi!

mi jo ala e sona mute

o pali e toki mi!

tenpo ali la mi pali e ike

o pali e toki mi!

mi pana e sina tawa utala

o olin e mi!

mi moku e pan pi ma sina

o olin e mi!

lape mi

tenpo wan la mi lape e ni:

mi lon tomo pimeja. mi lukin ala e ijo. mi tawa e monsi pi jan ike mi. mi sona e ni: mi wile moli e ona. taso, mi wile e ni tan seme? mi sona ala. mi jo e ilo moli wawa. jan ike mi li jo kin e ilo moli wawa. tenpo sinpin pi moli mi la mi wile moli e ona. tenpo sinpin pi moli ona la ona li wile moli e mi.

mi tawa e lupa e nasin tomo e lupa suli. mi kute e kalama ala. tenpo ali la mi pilin e ni: ni li ona! ona li lon monsi mi!

a! ona li lon! mi sike li seli e ilo moli wawa mi. taso ona li pali e seme. ona li anpa li pakala. mi li anpa li pakala kin.

suno lili li lon. mi lukin e ni. pakala! ona li jan lili! jan lili li jan ike mi! mi moli e jan lili! mi pilin ike ike mute mute.

mi sona e ni: ona li moli; mi moli ala. ona li toki: “jan pi sona mute li moli e jan tu pi suna mute. ni li ijo pi sona lili.”

mi tawa e lawa mi lon sewi en anpa. tenpo pi moli ona la mi telo oko.

akesi Jaba

a! tenpo Brilig la soweli jaki

li musi li moku li lape li lon.

soweli sewi li lili li suwi

li sike li tawa lon tawa kon.

“jan lili, o kute, o pilin ike

tan waso Jubjub, tan akesi Banda

o pilin ike tan akesi Jaba!

uta en luka pi ona li moli.”

ona li pana e ilo utala.

tenpo suli la jan lili li tawa.

ona li awen li pilin li pona

lon anpa pi kasi palisa Tumtum.

a! tenpo ni la akesi li kama!

ona li tan ma kasi pimeja.

ona li jo oko tu sama seli

ona li kalama kalama mute!

wan tu! wan tu! ilo utala

li wawa, li kalama, li pakala

ona li moli e akesi ni

li tawa musi lon poka lawa

“sina moli e akesi Jaba,

anu seme? o kama, o kama!

jan pona mi! mi pilin pona!”

ona li toki musi tan ni.

a! tenpo Brilig la soweli jaki

li musi li moku li lape li lon.

soweli sewi li lili li suwi

li sike li tawa lon tawa kon.