meli pona

jan Pije li pali e ni.
meli pona o a! 
sina lape lon poka mi. 
linja jelo sina li lon luka mi. 
mi pilin e sijelo sina. 
mi pilin e seli sina. 
mi lukin e oko laso sina. 
mi lukin e insa sina. 
ike! ike! 
suno li kama. 
sina wile tawa. 
meli mi o, mi olin e sina! 
sina pona mute! 
meli mi o tawa pona. 
o tawa pona.

nasin sewi Juta li nasin sewi pi jan Juta mute.
jan li toki tawa jan suli pi nasin sewi Juta e ni: "nasin sewi Juta li seme?" la jan suli pi nasin Juta li toki e ni: "o pana olin tawa jan ante sina sama tawa jan sina"
nasin sewi Juta li sona e ni kin: jan sewi suli li lon. ona li pali e ma e sewi. ona li jan sewi taso li wan. ona li lon ale li ale li jo e nimi mute.
nasin sewi Juta li jo e lipu sona suli. lipu sona ni li nimi lipu sona TaNaKa.
nasin sewi Juta li jo e lawa "o pali" mute e lawa "o pali ala" mute. nanpa pi lawa ale li nanpa 613.
ona li sona e ni:
nanpa pi lawa "o pali" li nanpa 248 li sama nanpa pi palisa walo lon sijelo jan.
nanpa pi lawa "o pali ala" li nanpa 365 li sama nanpa pi linja ko lon sijelo jan.
lawa "o pali" li sama lawa ni: o pona e mama sina.
lawa "o pali ala" li sama lawa ni: o moli ala e jan.

jan Eta sewi li jo e sike mute.
jan Kasa li jo e sike mute li lon tomo kiwen.
jan Ana li jo e sike mute li moli.
jan lawa pimeja li jo e sike wan
li lon ma Moto pimeja.
sike wan li lawa e ali. sike wan li lukin e ma ali.
sike wan li kama jo e ali li wan e ali kepeken ike
lon ma Moto pimeja.
