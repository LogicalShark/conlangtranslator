kalama lili li wan pi toki jan. nimi ali pi toki jan li jo e kalama lili wan anu mute. jan li ante e kalama lili wan tawa nimi la, nimi ni li kama nimi ante. ken la, "kute" en "kule" li sama ala, anu "ala" en "ale" li sama ala.
toki pona li jo e kalama lili luka luka tu tu: a, e, i, o, u; p, t, k; s; m, n; l, j, w. toki ante mute li jo e kalama lili mute. toki ante mute lili li jo e kalama lili mute lili.
toki pona la kalama lili ale li jo e sitelen lili wan. toki ante la, sitelen lili wan li ken jo e kalama lili mute. toki Inli la, sitelen lili "a" li kalama lili /æ/ lon nimi back, li kalama lili sama /ei/ lon nimi name. toki ante la, kalama lili wan li ken jo e sitelen lili mute. toki Kanse la, kalama lili /o/ li sitelen "au" anu "aux" anu "o" lon nimi ante.
sona pi kalama lili li sona pi kalama toki.
jan li tu e kalama lili ale. ni li kalama lili tawa (a, e, i, o, u) li kalama lili awen (p, t, k; s; m, n; l, j, w). sina toki e kalama lili tawa la uta sina li open. sina toki e kalama lili awen la uta sina li open ala. 

mi kute e toki musi pi ma Mewika. toki musi mute a.
jan pali li toki musi lon tomo pali.
jan ma li toki musi tawa kasi ona.
mije suli li anpa e kasi suli li toki musi wawa.
meli li toki suwi lon tomo.
"mi jo e ni. jan ante li jo ala e ona."

tenpo pimeja la jan li musi
li pana e toki musi wawa mute.

 pilin ike
mi lon pimeja.
waso ike li tawa sike lon lawa mi.
pipi jaki li moku lili e noka mi.
mi wile e pini.


wan taso
ijo li moku e mi.
mi wile pakala.
pimeja li tawa insa kon mi.
jan ala li ken sona e pilin ike mi.
toki musi o, sina jan pona mi wan taso. 
telo pimeja ni li telo loje mi, li ale mi.
tenpo ale la pimeja li lon.

soweli Luta li
jo e nena suno loje.
ona li ike
tawa soweli ante.
ona li ken ala musi
poka soweli ante.
soweli Luta li
pilin ike.

pimeja li kama.
jan Santa li ken ala lukin.       
"soweli Luta o,
sina jo e suno!"

tenpo ni la soweli Luta
li pona tawa soweli ante.
soweli Luta o,
jan ali li sona e sina!