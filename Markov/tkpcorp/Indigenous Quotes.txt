jan Walasi Lapila
mama sona Walasi Lapila pi kulupu Mima li toki e ni:
"kulupu Kanata li utala e kon pi mi mute e ken mi. taso mi lon kin. ni li lawa tawa wile lon pi kulupu mi. mi wile pali lon kulupu Kanata lon tenpo kama. taso mi pali e ona lon nasin pona tawa kulupu mi taso."

jan Sosi Ewasimu
jan lawa Sosi Ewasimu pi kulupu Tene li toki e ni:
"jan ale o sona e tenpo pini pi kulupu mi. mi wile pana pona e sona ni: ijo seme li kama lon tenpo pini? tan ni la mi mute li ken sona pona lon tenpo kama. tenpo pini li jo e kama ike mute. mi ken ala ante e ni. taso mi pali e seme lon tenpo kama a?"


MOLI

moli li awen

li linja lon supa ni

ala li toki

MA KILI


mi wile tawa

e ma pi kili suwi

e ma laso wan

AKESI

akesi linja

li moku e luka mi

ni li pakala!

PAN

pan li supa lon

jan mani en jan lili

li moku e pan

LAPE

tenpo ali la

mi wile lape pona

mi wawa ala

MA TOMO


kalama suli

li lon ma tomo ali

pona, o pini!

TELO

telo li anpa

mi wile ala pali

lon lete suli

SUWI

suwi pimeja

li pona tawa pilin

pi jan tan seme?

PIPI

pipi li toki

“o moku ala e mi!”:

ona li loje

PONA LON


pona sijelo

li telo li tawa kin

lon ma kasi mi

ILO

tenpo ijo la

ilo pi pali pona

li ijo moli

ANTE


ma ante li lon

taso ona ali li

kalama musi

SUNO

ali li ike

weka pi suno loje

li pona lukin