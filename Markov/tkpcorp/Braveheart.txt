jan Sukosi o, mi jan Wilijanwala.

jan Wilijanwala li suli mute.

a. mi sona. ona li moli e jan mute. ona li lon la ona li pana e seli tan oko ona li pana e suno wawa tan lupa monsi ona li moli e jan Inli.

mi jan Wilijanwala kin!

mi lukin e kulupu utala Sukosi suli. ona li wile weka e nasin Inli ike.

sina kama sama jan ken. sina jan ken kin. sina ken ala la sina pali e seme? sina wile ala wile utala?

mi mute li wile ala utala e ni. mi tawa weka la mi moli ala.

pona. sina utala la sina ken moli. sina tawa weka la sina moli ala. ... a. tenpo lili la sina moli ala.

tenpo mute li pini. sina kama moli lon supa lape sina.

sina pilin ala pilin e ni?: tenpo suno ali li lili. sina wile ala wile e ni taso?: sina lon ma ni li ken toki e ni tawa jan Inli:

sina ken moli e mi. taso sina ken ala anpa e ... ken mi!

ma Sukosi a!

soweli ni li pona li lon telo li moku e kasi telo. ona li lon telo lon poka ma lon ma Amelika lete en ma Amelika seli en ma pi telo suli Kawipi en ma Apika.
kulupu pi soweli ni li tu wan. kulupu wan li kulupu pi ma Apika. kulupu ante li kulupu pi ma Amelika seli. kulupu ante li kulupu pi ma lon telo suli Kawipi. jan li lon li toki e ni: kulupu pi nanpa tu tu li lon. kulupu ni li lon ma Powita. jan ante li toki e ni: kulupu pi ma Powita li sama kulupu pi telo suli Kawipi.
soweli ni li ken suli mute. ona li ken lon telo pi telo suli li ken lon telo pi telo tawa kin.
ilo tawa telo li ken ike tawa soweli. ilo li ken pakala e soweli li ken moli e soweli. soweli mute li jo e pakala sijelo lon monsi tan ilo tawa telo.
tenpo pini la, jan li moli e soweli tawa ni: ona li wile kama jo e moku e telo pi pali seli. tenpo ni la, kulupu lawa li toki e ni: sina ken ala moli li ken ala pakala e soweli ni. sina moli e soweli la, ona mute li weka e mani mute tan sina.