jan sewi li lon tan seme?

toki musi ni li tan lipu pona ni.

TOKI TAN PONA LUKIN

lili/kili/kasi/suno ni li pona lukin anu seme?
jan sewi taso li ken pali e ona
jan sewi li lon tan ni
TOKI TAN IJO SEWI

sijelo pi mama mi li pakala
jan pi pona sijelo li pali e ike mute tawa ona
ona li toki e ni tawa jan sewi: “o pona e mi!”
ona li pona
jan sewi li lon tan ni
TOKI TAN PILIN IKE MUTE

jan sewi li lon ala la mi ken moli
ni li lon la mi pilin ike mute
jan sewi li lon tan ni
TOKI TAN WAWA

sina lukin ala lukin e ilo moli mi?
jan sewi li lon tan ni
TOKI TAN NANPA

jan mute mute mute li pilin e ni: jan sewi li lon.
ali li ken ala pilin e lon ala!
jan sewi li lon tan ni
TOKI TAN WAWA PI ILO MUSI

jan Eliku Kulaputon li jan sewi.
jan sewi li lon tan ni
TOKI PI NANPA WAN TAN LUKIN ALA

jan pilin e ni: jan sewi li lon ala.
ona li ken ala lukin.
jan sewi li lon tan ni
TOKI PI NANPA TU TAN LUKIN ALA

jan sewi li olin
olin li ken ala lukin
jan Sipi Wanta li ken ala lukin
jan Sipi Wanta li jan sewi
jan sewi li lon tan ni
TOKI TAN SONA ALA

sona jan li ike
jan li ken ala pakala e toki ali tan ni
mi toki e ni: jan sewi li lon
jan sewi li lon tan ni
TOKI TAN PAKALA PI ALI ALA

tomo tawa kon li pakala. jan mute mute li moli.
jan lili wan li moli ala. ona li seli mute taso.
jan sewi li lon tan ni
TOKI TAN ALI ANTE

ali li ante la ali li ante
ni li ike mute.
jan sewi li lon tan ni
TOKI TAN NASIN ANTE

jan mute mute li pilin e ni: nasin Kisuti li lon ala.
ni li pona tawa jan sewi lili ike.
jan sewi li lon tan ni
TOKI TAN MOLI

jan ijo li pilin e ni: jan sewi li lon ala. ona li moli
tenpo ni la ona li sona e ni: ona li nasa!
jan sewi li lon tan ni
TOKI TAN OLIN

jan sewi li olin e sina
sina pilin e ni: ona li lon ala. sina jan ike li jan pi pakala olin!
jan sewi li lon tan ni
TOKI TAN NASIN PI JAN ION KALAPIN

jan sewi li lon la ni li lon: tenpo ali la mi ken lukin e pakala sina.
ni li pona li musi tawa mi
jan sewi li lon tan ni
TOKI TAN ILO MOKU

ilo moku li toki wawa ala e jan pali pi ilo moku!
jan sewi li lon tan ni
TOKI TAN NASA

jan pi nasa ala li ken ala pali e nasin Kisuti
nasin Kisuti li lon tan ni
jan sewi li lon tan ni
TOKI TAN MANI PI JAN SEWI

ma pi nasin Kisuti li jo e mani mute
jan sewi li lon tan ni
TOKI TAN TENPO SULI

tenpo suli la kulupu Katoli li lon
jan sewi li lon tan ni
TOKI TAN MUTE

mi jo e toki mute. ona li toki e ni: jan sewi li lon tan seme?
mi pilin e ni: toki wan li lon tan ona!
jan sewi li lon tan ni
TOKI TAN OLIN

tenpo wan la sina olin ala olin?
[olin]
a! olin li ala tan jan sewi la ona li tan seme?
jan sewi li lon tan ni